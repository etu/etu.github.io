---
title: ~elis/arbete/
---

Som arbetslivserfarenhet har jag mestadels arbetat med PHP och andra
webbrealterade teknologier. Sedan 2014 har jag fokuserat på
backendutveckling.

Jag har också erfarenhet av att underhålla servrar, nätverk,
lastbalansering, databaser, sshd, webbservrar och annat som behövs för
att en stor webbplats ska kunna skala och fungera bra.

## ./arbete/nuvarande/

### TVNU Sweden AB (2016-04 -- nuvarande)

Började som Senior Backendutvecklare och blev senare (2019-12)
teamledare för backendteamet. I denna roll är jag en del av teamet som
ansvarar för import av data (både streaming och linjär TV-data). Vi
tar också hand om drift och underhåll av servrar samt bygger ett
admin-gränssnitt för att enkelt kunna göra manuella ändringar i datan.

![Skärmdump av TVNU:s webbplats 2016](/img/screenshot_tvnu.webp)

## ./arbete/tidigare/

### 203 Brands AB / Shopello AB (2014-04 -- 2016-04)

Detta var en mer renodlad backendroll än mina tidigare tjänster. Vi
designade API:er för externa användare där vi behövde ta hänsyn till
API-versionering, kompatibilitet och kommunikation till dessa
användare vid förändringar. Vi hanterade också stora dataimporter av
produktdata för att göra tillgängligt i API:et.

![Skärmdump av Shopellos webbplats 2014](/img/screenshot_shopello.webp)

### Tailor Store Sweden AB (2011-11 -- 2014-04)

Här var jag en del av utvecklingsteamet. Jag tog även hand om
kontorsnätverk, VPN, servrar och drift i allmänhet. Men jag deltog
också i utvecklingen av API:er, frontend, backend, adminsystem, etc.

![Skärmdump av Tailor Store:s webbplats 2011](/img/screenshot_tailorstore.webp)

### South Pole AB (2011-08 -- 2011-11)

Här var jag med och byggde fysiska servrar för klusteranvändning på
universitet. Vi byggde 400 servrar vid det tillfället. Sedan testade
vi hårdvaran så att allt fungerade och skickade iväg det på lastbilar
färdigmonterat i rack.

![Skärmdump av Southpole:s webbplats 2011](/img/screenshot_southpole.webp)

### Webhallen Sverige AB (2011-01 -- 2011-08)

Här var jag en del av utvecklingsteamet. Vi utvecklade butikens
backend samt frontend och adminsystem. En av sakerna jag gjorde där
var att implementera möjligheten att köpa digitala spel via en tredje
part och leverera spelnycklar och nedladdningslänkar i användarens
profil.

![Skärmdump av Webhallens webbplats 2011](/img/screenshot_webhallen.webp)

### Clinicbuddy ekonomisk förening (2010-03 -- 2010-11)

Här arbetade jag med IT-support och svarade på telefonsamtal för att
supporta det egenutvecklade journalsystemet för privatläkare. Men jag
gjorde också en del serverutveckling för att underlätta snabbare
utrullning av vissa fixar vid ändringar av externa endpoints.

![Skärmdump av Clinicbuddy:s webbplats 2010](/img/screenshot_clinicbuddy.webp)
